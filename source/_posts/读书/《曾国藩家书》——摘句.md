---
title: 《《曾国藩家书》——摘句
categories: 读书
date: 2020-03-10
---

## 立志
1. 苟不能发奋自立，则家塾不宜读书，即清净之乡、神仙之境，皆不能读书。何必择地，何必择时，但**自问立志之真不真耳**。
2. **君子之立志也，有民胞物与之量，有内圣外王之业，而后不忝于父母之所省，不愧为天地之完人**。
3. 兄少时天分不甚低，厥后日与庸鄙者处，全无所闻，窍被茅塞久矣。从乙未到京后，始有志学诗、古文并作字之法，亦洎（ji）无良友。今年得一二良友，知有所谓经学者、经济者、有所谓躬行实践者，始知范、韩可学而至也，马迁、韩愈亦可学而至也，程、朱亦可学而至也。慨然思尽涤前日之污，以为更生之人，以为父母之肖子，以为诸弟之先导。
4. **凡人作一事，便需全副精神注在此一事，首尾不懈**。不可见异思迁，做这样，想那样；坐这山，望那山。人而无恒，终身一事无成。不可又想读书，又想中举，又想作州县，纷纷扰扰，千头万绪，将来又蹈我之覆辙，百无一成没，悔之晚矣。
<!-- more -->
## 求学
1. 予思朱子言“**为学譬如熬肉，先须用猛火煮，然后用慢火温**。”予胜平工夫，全未用猛火煮过，亦不过优游玩索已而。如未沸之汤，遽用慢火文职，将愈煮愈不熟矣。以是急思搬进城内，屏除一切，从事与克己之学。
2. 然则特患业之不精耳。求业之精，别无他法，日专而已矣。
3. 万不可以兼营并鹜。兼营则比一无所能矣。
4. 古人作《大学衍义》《衍义补》等书，乃胸中自有条例，自有议论，而随便引书以证明之，非翻书而遍抄也。然后知著书之难。
5. 盖士人读书，**第一要有志，第二要有识，第三要有恒**。有志则断不甘为下流。有识则知学问无尽，不敢以一得自足。如河伯之观海，如井蛙之窥天，皆无识者也。有恒则断无不成之事。此三者缺一不可也。
6. 凡人必有师，若无师，则严惮之心不生。既以丁君为师，此外择友而慎之又慎。一生之成败，皆关乎朋友之贤否，不可不慎也。
7. 又曾以为学四字勖儿辈：一曰看生书宜求速，不多阅则太陋；一曰温旧书宜求熟，不背诵则易忘；一曰习字宜有恒，不善写则如身之无衣、山之无木；一曰作文宜苦思，不善作如人之哑不能言、马之跛不能行。四者缺一不可。
## 修身
1. 君子之处顺境，兢兢焉常觉天之过厚于我，我当以所余补人之不足。君子以处啬境，亦兢兢焉常觉天之厚于我：非果厚也，以为较之尤啬者，而我固已厚矣。
2. 凡仁心之发，必一鼓作气，尽吾力之所能为。稍有转念，则疑心生，私心亦生。疑心生，则计较多而出纳啬矣；私心生，则好恶偏而轻重乖矣。
3. 凡人一身，只有迁善改过四字可靠；凡人一家，只有修德读书四字可靠。
4. 盖无故而怨天，则天必不许；无故而尤人，则人必不服。
5. 古之成大事者，规模远大与综理细微，二者缺一不可。
6. 身体虽弱，却不宜过于爱惜。精神愈用则愈出，阳气愈提愈盛；每日作事愈多，则夜间临睡愈快活。若存一爱惜精神的意思，将前将却，奄奄无气，决难成事。
7. 古来言凶徳致败者约有二端：曰长傲，曰多言。
8. 大约军事之败，非傲即惰，二者必居其一。巨室之败，非傲即惰，二者必居其一。
9. 天地间惟谦谨是载福之道。**骄则满，满则倾矣**。**凡动口动笔，厌人之俗，嫌人之鄙，议人之短，发人之覆，皆骄也**。
10. 读书以训诂为本，作诗文以声调为本，事亲以得欢心为本，养生以戒恼怒为本，立身以不妄语为本，居家以不晏起为本，做官以不要钱为本，行军以不扰民为本。
11. 俭以养廉，直而能忍。
## 齐家
1. **臣子于君亲，但当称扬赞美，不可道及过错**；但当谕亲于道，不可疵议细节。兄从前常犯此大恶，但尚是腹诽，未曾形之笔墨，如今思之，不孝孰大乎是？
2. **兄弟和，所穷氓小户必兴**；兄弟不和，虽世家宦族必败。